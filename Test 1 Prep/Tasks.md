# Променливи
## Решаване на квадратно уравнение
Напишете програма, която приема три числа с плаваща запетая като вход (коефициенти `a`, `b` и `c`) и изчислява корените на квадратно уравнение `ax^2 + bx + c = 0`. Програмата трябва да определи дали корените са реални или комплексни, в зависимост от дискриминантата, и да отпечата съответните резултати.

## Разпределение на валута
Напишете програма, която приема сума в центове (цяло число) и я разпределя в минималния брой четвъртинки, десетачета, петачета и стотинки, необходими за съставяне на тази сума. Например, вход от 87 трябва да доведе до 3 четвъртинки, 1 десетаче и 2 стотинки.

# Условни оператори (if/else)

## Определяне на вид на триъгълник

Напишете програма, която приема дължините на три страни на триъгълник и определя дали триъгълникът е равностранен, равнобедрен или разностранен. Ако въведените страни не могат да образуват триъгълник, програмата трябва да покаже съобщение за грешка.

## Изчисляване на високосна година

Напишете програма, която пита потребителя за година и след това определя дали годината е високосна.\
Правилата за високосна година са:
- Годината трябва да се дели на 4,
- Ако годината се дели на 100, тя трябва да се дели също и на 400, за да е високосна.

# Цикли

## Игра за познаване на число
Създайте игра, в която програмата генерира случайно число (например между 1 и 100). Потребителят трябва да познае числото, а след всяко предположение програмата дава обратна връзка дали числото е по-голямо или по-малко. Позволете максимален брой опити (например 10). Ако потребителят не успее да познае в рамките на тези опити, програмата трябва да разкрие числото.

## Сортиране
Даден е низ, състоящ се от елементи на множеството от букви ``['A', 'B', 'C']``. Напишете програма, която сортира този масив.

Примери:
```
Масив: "BCA"
Изход: "ABC"
```
```
Масив: "ABCBABCABCCABAAAAA"
Изход: "AAAAAAAAABBBBBCCCC" 
```
# Функции

## Преобразуване на бройна система
Напишете функция, която приема две цели числа ``number`` и ``base``, и връща числото ``number`` преобразувано в бройната система ``base``.

Примери:
```
Вход: 280 4
Изход: 10120
```
```
Вход: 94 8
Изход: 136
```

## Повторения в двоичен запис
Напишете функция, която приема цяло число и връща броят пъти в които последователно се е срещнала двойката ``11`` в двоичиния му запис.

Пример:
```
Вход: 821
Изход: 2

Пояснение: двоичното представяне на числото 821 е 1100110101 и виждаме, че 11 се среща два пъти.
```

